
Il sonno cala come un sipario, silenzioso e assoluto. Nessuna stella, nessun suono, nulla, Il Nulla. Poi, un tintinnio. Il delicato suono di vetro che sfiora vetro. 

Una risata.
Non maligna, non di scherno. Il riso di chi ha appena assistito a qualcosa di _inaspettato_.

**"Oh… _Oh!_ Ma che delizia!"**

Una luce tenue illumina lo spazio intorno a voi. Siete seduti ad un lungo tavolo da banchetto, apparecchiato con coppe di cristallo e piatti d’oro. Non c’è cibo, non c’è vino. Solo candele basse che tremano nel buio.

Dall’altro lato del tavolo, sdraiata su un trono di fiori secchi e costole spezzate, _Lei_. 

[[Lutheria]].

Indossa un sensuale abito di seta nera. Le sue dita accarezzano un calice come se fosse un animale domestico.

**"Così avete _vinto_. Voi."**

Si porta una delicata mano allr labbra, come per trattenere una risata.

**"Oh, ma voi non siete i veri eroi, no, no, no. Quelli erano lucenti, belli, forti… destinati. Sapete cosa significa _destino_, vero? Quel filo invisibile che vi tira come marionette? Tira, tira, tira, fino a quando—_snap!_"**

Schiocca le dita. Qualcosa viene reciso.

**"E ora non sono più qui."**

**"Perché non fraintendetemi: _questo_ non è il vostro ruolo. No, no, no! La profezia parlava di altri, sapete? Dei veri eroi. Quelli che _dovevano_ salvare il mondo. Quelli con il destino scritto nelle stelle, con sangue nobile e cuori puri."**

Rovescia il calice tra le mani. Il vino cola sul tavolo, ma invece di allargarsi in una macchia, forma figure: una ninfa legata alla luna, un umano accecato dalla filosofia, un'elfo corrotto dall'apocalisse e un angelo senza compagni. 

**"Caduti, caduti, caduti. Tutti giù per terra. Che peccato! Che noia!"**

Incrocia il vostro sguardo, la vostra mente inizia a sfilacciarsi.

**"E al loro posto, cosa rimane? Voi. _Voi_ che non dovevate esserci. _Voi_ che siete inciampati nella Storia con la grazia di un elefante in un negozio di specchi!"**






**"Perché anche i sogni hanno bisogno di qualcuno che racconti storie. E voi, pretendenti, state raccontando una storia _deliziosa_."**

Schiocca le dita.

Le candele si spengono. Il tavolo scompare.
E vi svegliate, con il suo brindisi ancora impresso nella mente.






Fa scorrere un dito lungo il bordo del calice, producendo un suono acuto, quasi fastidioso.

**"Eppure eccovi qui. Seduti alla mia tavola. Un errore… _o una variazione?_ Mmm…"**

Si morde un’unghia, pensierosa.

**"Vedete, l’universo è un grande orologio. Tic, tac, tic, tac. Gli dèi girano le lancette, i mortali seguono il ritmo. Ma ogni tanto… una piccola scheggia cade tra gli ingranaggi. Un sassolino in una ruota perfetta."**

Inclina la testa, come un bambino curioso.

**"Vi piace essere sassolini? O preferireste essere sabbia? Oh, la sabbia è così triste! Scorre, scorre, scorre… e poi puff! Via con il vento. Nessuno ricorda un granello di sabbia."**

Beve un sorso di vino e lascia che le gocce le scivolino sul mento, macchiando il suo collo di cremisi.

**"Ma voi non siete sabbia, vero? No, voi volete essere rocce! Montagne! Oh, ma le montagne sono così _pesanti_, così lente… E alla fine si sgretolano tutte nello stesso modo. Tic, tac. Tic, tac."**

Lascia cadere il calice. Invece di frantumarsi, rimbalza, rotola, si ferma. Lei lo guarda, stupita.

**"Oh, che divertente! Un bicchiere che non si rompe! Come voi. Vi ho lasciato cadere… e siete ancora qui."**

Si alza in piedi, cammina scalza lungo il tavolo senza far tremare un solo bicchiere. Il vino continua a rovesciarsi, ma non si esaurisce mai.

**"Siete un bel passatempo, fakes. Fino a quando non vi spezzerete anche voi."**

Si ferma, inclinando la testa.

**"Vediamo quanto a lungo riuscirete a rotolare."**

Scatta le dita.

Le candele si spengono. Il tavolo scompare.

E vi svegliate, con il suo brindisi ancora impresso nella mente.