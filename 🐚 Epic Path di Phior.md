*"Il verde appassirà, il cielo piangerà. Ma verrà colui che parlerà al vento e ascolterà le pietre. Dove i figli della Madre caddero, egli sorgerà. E dalla sua mano fiorirà la speranza."*
### **Panoramica**
Phior è nato tra le **vette innevate** delle montagne di Mythrall, in un villaggio Goliath dove la forza era venerata sopra ogni altra cosa. Ma mentre i suoi compagni lottavano e cacciavano, Phior **ascoltava il volere del vento**, **accudiva animal selvatici**, **condivideva la musica con una strana ragazza**.

Sin da giovane, provava un amore viscerale per gli **animali e gli spiriti della natura**. Questo amore, però, divenne colpa quando osò opporsi alle **barbare offerte sacrificali a Sydon**, il Signore della Tempesta. Per i suoi consanguinei, gli animali erano carne e moneta per i titani, per lui erano amici fidati.

Il suo rifiuto dei sacrifici fu considerato un affronto alla tradizione e ai titani. **Fu esiliato**, marchiato come traditore. Ma in quell’esilio, Phior trovò una verità: **Madre Natura lo aveva scelto.**

---
### **Gancio dell’Avventura**
La notte dopo aver salvato gli animali del suo villaggio e aver ricevuto l’esilio, Phior si rifugiò sotto una quercia solitaria. Quella notte, **sognò un’isola avvolta da foreste dorate**, con al centro **un albero colossale** le cui radici abbracciavano il mondo intero. Intorno a lui, spiriti di lupi, cervi, orsi e falchi lo osservavano in silenzio. Poi, una voce materna, profonda come la terra stessa, disse:

> _“Il mio dolore è il tuo. La tua missione è la mia. Trova ciò che resta di me… e riportalo alla vita.”_

Phior si svegliò con il cuore in fiamme: sapeva che quel luogo **non era solo un sogno**. Esisteva davvero e si rivolse alla persona con più informazioni che conosceva, Lucius.

Qualche giorno dopo il tiefling gli mostrò una mappa antica, strappata e ingiallita dal tempo. Aveva un simbolo vegetale che Phior riconobbe subito: quello del sogno. Con un sorriso sincero, gli disse:

> “Questa mappa… non so esattamente dove porti, ma vedo che c'è qualcosa che ti chiama. Non è molto, ma potrebbe esserci qualcosa di importante per te. L’ho presa da un collezionista… pensa a questa come una piccola alleanza tra noi. Non so dove ti porterà, ma so che sei un uomo che sa seguire la propria strada. E se mai avessi bisogno di aiuto lungo il cammino, sappi che puoi contare su di me.”

Anche se in passato non hai mai avuto un contatto con Thylea…  
**sei ora la sua ultima speranza.**

---
### **Imprese Eroiche**
1. **Il Vecchiobosco** – Esplora e purifica parti nascoste del Vecchiobosco, dove gli spiriti animali e naturali vengono corrotti e usati in rituali titanici. 

2. **Il Sangue Ingiusto** – Torna al tuo **vecchio villaggio goliath**, dove i sacrifici ai titani sono diventati ancora più brutali. Puoi salvare gli animali? Redimere i tuoi consanguinei? Oppure sarai costretto a combatterli?

3. **I Quattro Semi Perduti** – Ritrova e pianta i **semi di Thylea**, reliquie che contengono parte del suo spirito. Solo un Figlio della Natura può proteggerli da chi vuole usarli per piegare la natura alla guerra.

4. **L’Araldo delle Tempeste** – Confrontati con **un Signore Elementale dell’Aria** alleato di Sydon, che tiene in ostaggio gli spiriti del vento e impedisce la navigazione nel mare dimenticato. 

5. **Il Cuore della Madre** - Raggiungi l’isola leggendaria dove si dica cresca un’albero chiamato _Il Cuore di Thylea_.