*"L’oro ti ha nutrito, l’oro ti ha maledetto. Ma sarà nel sacrificio che spezzerei le catene. Il cacciatore dovrà diventare preda. Solo allora il sole sorgerà su un nuovo giuramento."*
### Panoramica
Bayle è un cacciatore dell’Ordine di Midas, una gilda leggendaria e temuta, composta da guerrieri marchiati da una maledizione che li trasforma lentamente in oro vivente. Ogni creatura uccisa accelera il processo, ma l’oro che affiora dai corpi delle loro vittime viene venduto, fuso, trasformato in ricchezza. Per l’Ordine, la maledizione è utile. Per Bayle, è un abominio.

Moralmente nobile, addestrato nell’arte della caccia e forgiato in un mondo di cinismo, Bayle ha scelto l’esilio. Quando ha provato a salvare la sua mentore Malenia, era troppo tardi: pietrificata quasi interamente, gli chiese di lasciarla indietro. Da allora, Bayle ha trovato rifugio nella Gilda dei Cacciatori di Estoria e cerca una via per spezzare la maledizione, anche se questo significa affrontare il segreti su cui è stato costruito l’Ordine.

---
### Gancio dell'Avventura
Grazie al tuo contatto con **Lucius**, il tiefling che muove le fila del mercato nero di Estoria, sei venuto a conoscenza di una notizia che pochi osano anche solo sussurrare: nella **Necropoli di Telamok** giace il sepolcro dimenticato di **Midas**, l’antico Signore dei Draghi. Colui che, secondo le leggende, **portò su di sé la prima incarnazione della maledizione d’oro** che affligge te e l'Ordine.

Lucius ti ha offerto l’informazione **senza prezzo**, un gesto generoso... forse troppo. Non è chiaro se l'abbia fatto per vero rispetto, o perché **vuole usarti**, proprio come ha fatto l’Ordine che hai abbandonato. 
Eppure, quando ti ha detto:

**"Non andare da solo, anche i più grandi cacciatori sanno quando è il momento di chiamare rinforzi."**

—è nato il dubbio.

Non ti ha chiesto niente in cambio. Non ancora.  
Non hai motivo di fidarti. Eppure, in quel gesto, in quel consiglio dato senza sarcasmo, hai colto **una sfumatura diversa**: **una forma di premura ruvida, maldestra**, come se volesse tenderti una mano... e non sapesse bene come farlo.

Forse è una trappola.  
Forse è un modo per comprarti.  
O forse è **una vera offerta di pace**.

Se c’è una verità su Midas e sulla maledizione che ti divora lentamente, essa giace a **Telamok**, sepolta tra le ossa dei draghi e dei loro compagni più leali — e solo **chi è disposto a scavare tra i morti** può sperare di trovarla.

---
### **Imprese Eroiche**
**✦ Esplora la Necropoli di Telamok**  
Recupera l’oggetto  nascosto nella necropoli di Telamok legato al fondatore dell’Ordine. È il primo tassello per comprendere la maledizione e il retaggio che porti addosso.

**✦ Accedi all’Accademia di Mytros**  
Trova un modo per entrare nell’Accademia di Mytros e consultare i testi proibiti sulle mutazioni draconiche e sulla trasmutazione del sangue. Per accedervi, dovrai convincere, ingannare o aiutare un sapiente abbastanza folle da rischiare la sua carriera.

**✦ Salvare Malenia** 
La tua mentore è ancora viva... o lo era l’ultima volta che l’hai vista. Il suo corpo era quasi del tutto d’oro. Trovala e scopri se è possibile salvarla – o, se necessario, donarle una fine dignitosa.

**✦ Affronta il passato legato al Drago D'oro**  
Esplora il mondo alla ricerca di informazioni sul drago dorato. Perché Midas è stato maledetto? Cosa lo ha spinto a tradire il suo drago? Cosa è successo veramente nella guerra dei Titani?

**✦ Affronta una Calamità di classe EX** 
Il tuo sangue ribolle quando affronti certi nemici. Scopri perché. Segui le tracce di esseri antichi e
dimostra che la tua caccia è una vocazione sconfiggendo a una creatura Mitica.

**✦ Confronta l’Ordine di Midas**
Dovrai scegliere: riportare la verità ai tuoi compagni, distruggerli, o liberarli. La redenzione ha molte forme.