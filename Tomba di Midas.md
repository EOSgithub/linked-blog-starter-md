## Scena 1: L'Ingresso
> _Una soglia di marmo nero venato d'oro opaco. 
> L'aria è pesante, satura di un odore metallico dolciastro.
> 
> Incise nella pietra, lettere proclamano il loro avvertimento:_
> MORTE ATTENDE CHIUNQUE PROFANERÀ IL GRANDE GUERRIERO QUI SEPPELLITO_

## Scena 2: La Statua Dorata
> _"Al centro della tomba si erge una magnifica statua d'oro puro. È un re dalla corona elaborata, con lineamenti nobili e fieri. La postura è particolare, è  in ginocchio con le braccia protese verso l'alto come a schermarsi, lo sguardo fisso su un punto del soffitto affrescato._

**Quando Bayle tocca la statua**
> _"Nel momento in cui le tue dita toccan l'oro, Bayle, la statua trasalisce con shock e dolore. Gli occhi si spalancano e si fissano sui tuoi con disperazione._
> 
> _'Tu...' 
> 'Tu porti il mio... fardello...' 
> 'Secoli... secoli di tormento...'
> 'Ti prego...'_
> 
> Con queste ultime parole ricade nell'immobilità, ma ora sapete la verità: di fronte a voi non c'è una statua ma una prigione."

## Scena 3: I Murales - Atto I (Il Salvatore)
> _"I primi affreschi mostrano una storia di gloria: Midas, giovane e magnifico, cavalca al fianco di un drago che è la personificazione stessa del sole. Helios ha scaglie che catturano e riflettono ogni particella di luce, trasformandola in raggi dorati che benedicono la terra sottostante._
> 
> _Li vedete combattere insieme contro sagome mostruose - i servi dei Titani. Dove Helios spira, la desolazione diventa giardino. Dove Midas tocca, la schiavitù diventa libertà."_

## Scena 4: I Murales - Atto II (La Corruzione)
> _"È sottile all'inizio - Midas che accetta non solo gratitudine, ma tributi. Poi più evidente: città che si prostrano non per riconoscenza, ma per paura. Le mani benedette di Midas si trasformano in catene dorate per i suoi stessi liberati._
> 
> _E Helios... Le sue scaglie perdono lucentezza. La sua espressione, un tempo di fierezza condivisa, ora mostra qualcosa di nuovo: delusione. Dolore._

## Scena 5: I Murales - Atto III (Il Tradimento Supremo)
> _"In una scena nascosta tra le ombre dell'affresco, Midas contempla un uovo. è grande quanto il torso di un uomo, ed il suo guscio ha la stessa tonalità dell'oro pallido, quasi trasparente. È bellissimo. È sacro. È il futuro di una stirpe._
> 
> _Davanti a lui, una figura che sembra fatta di ombre gli offre tesori che nemmeno un drago potrebbe immaginare. Ma non è questo che importa. È l'espressione di Midas: bramosa, rapace, già perduta._
> 
> _E dietro di loro, quasi nascosto nella composizione, Helios ha visto tutto._

## Scena 6: I Murales - Atto IV (Il Sacrificio del Cuore)
> _"Midas è inginocchiato con le mani rivolte verso Helios chiedendo pietà._
> 
> _Il Drago si erge sopra di lui come un dio vendicatore, ma nella sua magnificenza c'è qualcosa di profondamente spezzato. Il drago porta una artiglio al proprio petto, e strappa via il proprio cuore per poi usare il suo sangue per sommergere il suo giurato.
> 
> Il liquido avvolge Midas in un abbraccio eterno, cristallizzandosi in oro puro."_

## Scena 7: La Scoperta del Cuore Perduto
> _"[Percezione DC 16 / Indagare DC 18] Nell'ombra proiettata dall'affresco di Helios, uno di voi nota qualcosa. Un impronta di una mano scavata in una piccola nicchia dorata._
> 
> _È un costrutto d'oro delle dimensioni di un cuore mostruoso. Ogni dettaglio anatomico è perfetto, ogni vena dorata tracciata con precisione impossibile. E batte. Lentamente, ritmicamente, come se fosse ancora vivo. Il calore che emana è dolce, stranamente familiare."_

## Scena 8: La Voce del Cuore Spezzato
> *"[Quando un Dragonblood tocca il Cuore] Il battito si intensifica sotto le tue dita:*

> _Ho lasciato qui il mio cuore perché solo voi potevate trovarlo, solo voi potevate decidere._
> _Ho condannato Midas a un'eternità di tormento per il suo tradimento, ma nel farlo ho condannato anche voi, suoi discendenti innocenti. Mi accorgo solo ora che la mia giustizia si è trasformata in crudeltà cieca._

> *Se giudicherai che la mia punizione è stata troppo crudele, che ho creato troppa sofferenza... distruggi questo cuore. Non ti libererà dalla maledizione, ma almeno... almeno potrai vendicarti di me. Io... io accetterei questa fine. Forse è quello che merito per aver tradito il mio giurato...'"*

> *Ma se un giorno riuscirai a perdonarmi per quello che ho fatto... trovarmi. 
> Cercami nell'isola nata dalle lacrime di Thylea, sotto la costellazione del grifone.*

> *Non so se riuscirò mai a trovare un modo per spezzare quello che ho forgiato nella mia ira. Ma spero... spero che il tempo mi renderà più saggio, che troverò la strada per sciogliere questa maledizione.*

---
