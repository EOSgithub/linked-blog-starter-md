
### Terzo Giorno — _Il Silenzio_
> I primi due giorni sul Sentiero dei Morti vi avevano abituati a un paesaggio macabro.  
> Avevate affrontato mostri emancipati, attraversato boschi montani e scambiato sguardi con presenze lontane.  
> C’era pericolo, sì — ma anche movimento, rumori, vento, vita.

> Il terzo giorno inizia in silenzio.

_**Il viaggio inizia... Lanciate Iniziativa**_

All’alba, qualcosa manca.  
Gli alberi sono più radi. Il vento tace.  
Nessun eco. Nessun fruscio.  
Più andate avanti più i suoni iniziano a svanire:  
il tintinnio delle armi, la neve sotto gli stivali, persino il vostro respiro.

_**Passano 3 ore...**_

> A metà giornata, la vegetazione scompare.  
> Gli alberi lasciano spazio a colonne spezzate, come denti estratti da una bocca morta.  
> Nessun movimento. Nessun colore. Nessuna traccia di vita.

***Passano altre 2 ore in questo modo***...

> Il bianco della neve. Il grigio del cielo.  
> Il silenzio vi consuma.

---

✦ **Nota per il DM:**  
**Fai questa prima domanda solo una volta, rivolta al gruppo, ma lascia che ogni giocatore risponda se vuole.**  

<span style="font-style:italic; color:rgb(288, 114, 7)">“In che modo il vostro personaggio evita di essere consumato da questo... silenzio?”</span>

---

_**Passano altre ore...**_

> Dicevano che il Sentiero dei Morti fosse un luogo pericoloso.
> Che spiriti tormentati avrebbero bisbigliato nei boschi, che mani d’ossa avrebbero cercato le vostre caviglie nella notte.
> Ma quelle erano storie dei vivi.
> 
> Questa assenza… nessuno l’aveva raccontata. Nessuno aveva detto che il vero orrore sarebbe stato il vuoto. Nessun sussurro. Nessuna presenza. Nessuna anima.
> Come se persino la morte avesse smesso di abitare questo luogo.
> 
> Camminate nel percorso dei morti, e qualcosa in voi si spezza.  
> Non fa rumore, quando cade.

_**Passa del tempo...**_

> Lo scopo per cui siete venuti qui ha smesso tempo fa di essere importante.  
> Continuate a camminare solo per inerzia.

---

✦ **Nota per il DM:**   
**Questo è il momento cruciale. Uno alla volta, in ordine inverso rispettoa prima, chiedi:**

<span style="font-style:italic; color:rgb(228, 114, 7)">“Cosa spinge il tuo personaggio a continuare il cammino?”</span>

---

> Forse è questo il destino di chi prende il Sentiero dei Morti:  
> non morire, ma perdere, un passo alla volta, quello che ci rende vivi.

> Non sarebbe più facile lasciarsi andare?  
> Dimenticare i nomi. Le missioni. Le profezie.  
> Farsi neve. Pietra. Silenzio.

Un passo si fa più lento.  
Una mano si stacca dall’elsa.  
Una mente smette di cercare senso.

> Poi — un rumore.
> Un fruscio. Lieve. Anomalo.  
> Il primo vero suono in... ore? Giorni?

Neve che si lacera.

> Una mano emerge dalla tomba sconsacrata, rigida e affilata.  
> Una luce pallida si espande dal terreno.

Come in una reazione a catena...
Una sensazione — il battito del vostro cuore.  
Un suono — il vostro fiato, spezzato dall’adrenalina.  
Un colore — il blu accecante degli occhi del non morto.

> “**L’eredità... è mia.**”

Dentro di voi — qualcuno ride.  
Perché l’assenza è finita.

> Il pericolo è tornato.  
> La stanchezza è tornata.  
> La creatura che vi sbarra il passaggio è terrificante.

> **Ma non vi siete mai sentiti così vivi.**

**Lanciate Iniziativa.**  
(_Applica qui i livelli di esaustione in base alle risposte ricevute._)

---

Dalla fossa emerge 1 [Coldlight Walker](https://www.google.com/url?q=https://www.google.com/url?q%3Dhttps://homebrewery.naturalcrit.com/share/1jxMZ8qIU72t2NHLeQUWp85cbs8uknG84SpObrEdAtHqC%26amp;sa%3DD%26amp;source%3Deditors%26amp;ust%3D1747928348764334%26amp;usg%3DAOvVaw3sV3EMSYq95dcCe0ud9qMP&sa=D&source=docs&ust=1747928348952869&usg=AOvVaw0T9U_OXPL1tLoyr9FyIQyZ), un fantasma Figura umanoide di luce bianco-bluastra che indossa spessi abiti fatti per il freddo, proprio come gli eroi stessi.

Questo è lo spirito di un mortale discendente dei Signori dei Draghi che tentò di raggiungere la Necropoli di Telamok, oltre 100 anni fa, ma non riuscì a completare il viaggio.

Perì a causa delle ferite e del freddo estremo poco prima degli ultimi passi, sepolti in una tomba improvvisata da chiunque viaggiasse con loro, che fu poi distrutta da Graxis, il Macellaio. Non furono sepolti con il dovuto pagamento, e quindi non furono accettati sulla chiatta di Lutheria.

Non permetterà agli eroi di passare. Nella mente di questo spirito, stanno ancora percorrendo il Sentiero dei Morti, così vicini alla grandezza, ora affrontati da ladri di tombe in avvicinamento. L'eredità della Necropoli di Telamok è loro, e solo loro. Combattono fino alla distruzione.